dit alles is beslisbaar.  
een automaat van duwen en verdrukking  
heeft zijn voeding op de stapel al gevonden  
richt zich op, bestaat en genereert zichzelf.  
  
een machine lichamen en discobal  
verschuift doorheen katoen en kussens polyester,  
kamers die wij met bloed en zaad,  
met nat en suikerspin van toestand doen veranderen.  
  
zo hangen we bestorven, overhit en uitgedroogd,  
geleegd/gevuld met plastic zakjes mat kristal  
zoeken naar een seks in de muziek  
de lucht extases bechamel rond onze schouders.  
  
en zo meteen wordt ik uiteengereten  
op een terrasje waaraan ik mij verveel  
een jongeman herkent het westers kwaad in mijn lievelingst-shirt  
en captagon triggert een event;  
  
binnen het systeem lijkt de reactie exotherm maar in het echt verandert niets.  
er is ontsteking, oxidatie, de moleculen voeren hun instructies uit  
de werkelijkheid is onverwoestbaar en de mens  
een abstractie vet, verdriet en proteine  
die zich zomaar over de straatstenen verspreid  
een rorschachvlek van jongens vormt  
de exegese van een oorlog die nog niet begint  
  
en toch  
zijn er knuffels  
streelt men zich letterlijk de kleren uit  
de pupillen te wijd, ons voorvocht een netwerk van draden  
in het kussenfort wordt kauwgom uitgedeeld,  
buiten heeft iemand een playlist opgezet en iedereen  
iedereen heeft lippen.  
  
we vormen  
een lijf van jongens dat doorheen de slaapkamer pulseert  
zich vindt in de spieren, gebalde prostaat  
ik lik het zweet salpeter van zijn schouders, mag kijken  
naar de riem van kruit en spijkers die hij rond zijn borstkas draagt  
en pruts aan de bedrading, onderzoek de spaghetticode geopolitiek  
die ons tot deze chaos van organen heeft herleidt.  
  
de kranten willen dat wij elkaar vernietigen.  
nigel farage wilt dat wij elkaar vernietigen.  
al-baghdadi wilt dat wij elkaar vernietigen.  
de fysica wilt dat wij elkaar vernietigen.  


overal op de grond liggen roerloos de codes  
stapels gebroken beelden  
  
zuur papier, godspeed you black emperor een wapen  
is Julie nu deel van het tapijt of het tapijt Ignace  
is blijven liggen met borsthaar, geslacht, tenen  
verstrooid doorheen het huis spreidt met armen  
tot ik zijn voeten, tot ik zijn baard, wang op navel, warmte  
dier, hier is geen vorm, maar de kleuren zijn figuurlijk,  
iTunes weet niet wat te doen met hoe ik tril en rook  
met joke in de trance van een brandend bed, de kat  
verzameling van onbetaalde liefde geen grenzen tussen  
de matrassen zonder olie in boten, Dzhokhar, Dzhokhar, Dzhokhar.  
  
de eerste puzzel was een kaart  
  
  
hoe draag je een iPad als een hand voor de mond?  
een kantwerk van ducktape strekt zich hyper over de exchanges,  
trilt bij het ontbijt, vibreert elke daad van verzet  
als MPEG-DASH over HTTP over double twisted pair,  
elke request een response, elke syn een ack of fin  
door jouw AS, over de backbone, naar mijn AS,  
een beweging over 802.11n verwijt in de radio  
ontploft gebeurtenissen doorheen het koper  
ik laat de data door mijn vimbindings glijden,  
normaliseer, breek op, veralgemeen  
elk gevoel een subklasse van object  
elk event veralgemeend tot abstractie actie-reactie  
  
in de nacht van 15 op 16 april 2013 was ik onschuldig en nam lsd  
we hingen waarschuwingen aan de balkondeur, sloten de gordijnen,  
zetten thee en verdwenen. de werkelijkheid is een doos van verleden.  
  
post-rock is een wapen. black emperor een bom, you, godspeed  
gebed in arabesque visualisatie en muziek trekt ons aan stralen  
een walm gesmolten waterkoker in de straten, bij het koken, op de gang  
  
Dzhokhar Tsarnaev, een open wonde in suburbia, schrijft een laatste dreigement  
op de wand van een zeilboot geparkeerd in een cul-de-sac.  
Dagenlang hoor ik hem huilen in de keuken, op mijn podcasts in de bus.  
  
's ochtends worden we wakker in plassen van gefilterd zwaarmetaal,  
verdrinken in het nieuws, in de schuld van de muziek  
die ik als medeplichtig ga beschouwen: godspeed, you, kapotte black emperor  
  
  
  
maar robin heeft zichzelf als veilig gemarkeerd  
  
ergens ligt een been op zichzelf, een object in de euclidische ruimte die
boston omvat  
whitman vlucht tussen de mensen  
  
de kleur van vuur is gelijk aan die van bloed  
  
  
  
  
het radicale van mijn empathie  
is moeilijk, anwar al awlaki heeft nood aan intimiteit  
en vindt die in sekswerk, de klank  
van zijn gezalfde stem  
  
de verbanden zijn duidelijk. Ik  
maar wat wij het licht, het licht de kamer  
wat de kamer de muziek, wat de muziek de werkelijkheid oplegt  
is moeilijker.  
  
's Avonds doen we kamfer op zijn wonden, spelen super mario en spoonen op de
zetel  
  
overal op de grond liggen roerloos de codes  
you spent all this time trying to implement a pdf parser in php  
without ever wondering if you should  
without ever wondering if you should  
ESCkyypyypyypyypyypyyp:w  
  
wat wij in die uren met de kamer deden  
wat wij met drugs en godspeed you black emperor niet durfden opleggen aan de
werkelijkheid  
achtervolgt mij  
in de vorm van een van de broertjes Tsarnaev (the cute one)  
onder het zeil, bloedend, bevend, bloot  
een open wonde in suburbia  
  
  
  
de kamer was haalbaar, de geest herhaalbaar,  
Julie een gestreept en sensueel deel van de vloer,  
buiten was moeilijk, je probeerde te kijken,  
stak je hoofd achter de gordijnen en zweeg  
tot je terugkwam en huilde en knipoog, verdween  
  
  
ik lig als een leeg flesje pillen op bed  
onderga het sacrament documentaire, verzink  
maar als je een jointje wil hebben dan wel op het terras  
maar het terras is buiten  
en buiten is moeilijk  
  
:cq  

