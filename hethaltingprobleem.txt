dit alles is beslisbaar  
een automaat van duwen en verdrukking  
heeft zijn voeding op de stapel al gevonden  
richt zich op, bestaat en genereert zichzelf  
  
het reguliere expressief;  
een machine van lichamen en discobal  
verschuift doorheen katoen en kussens polyester  
kamers die wij met bloed en zaad,  
met nat en suikerspin van toestand doen veranderen.  
  
zo hangen we bestorven, overhit en uitgedroogd,  
geleegd/gevuld met plastic zakjes mat kristal  
zoeken naar een seks in de muziek  
de lucht extases bechamel rond onze schouders.  
  
  
zo meteen wordt ik uiteengereten  
op een terrasje waaraan ik mij verveel  
een jongeman herkent het westers kwaad in mijn lievelingst-shirt  
  
de kranten willen dat wij elkaar vernietigen  
nigel farage wilt dat wij elkaar vernietigen  
isis wilt dat wij elkaar vernietigen  
de fysica wilt dat wij elkaar vernietigen  
  
mij met kalasjnikovs  
hem met satellieten  
  
en toch  
zijn er knuffels  
  
  
���  
  
we worden  
een lijf van jongens dat doorheen de slaapkamer pulseert  
zich vindt in de spieren, gebalde prostaat  
streelt zich letterlijk de kleren uit  
en legt zich in de gleuven van het moederbord  
de halfgeleider voorvocht een netwerk aan draden  
  
ik lik het zweet salpeter van zijn schouders, mag kijken  
naar de riem van kruit en spijkers die hij rond zijn borstkas draagt  
en pruts aan de bedrading, onderzoek de spaghetticode geopolitiek  
die ons tot deze chaos van organen heeft herleidt.  
  
het circuit is slordig gemaakt maar het idee zit goed ineen  
foutcorrigerende codes leiden stromen naar een klei of een plastic  
het mechanisme is ontsteking, triggert een event,  
de zuurstof rondom ons voert allerlei instructies uit  
we vallen als een brandbom uit elkaar  
  
  
dat beeld van een brandende zoo komt steeds terug  
de schreeuwende pinguins, de stervende beren  
het branden van een eenzame giraf  
  
's nachts staat Godel huilend aan mijn bed  
ik kan hem met mijn armen nooit compleet omringen

