dit alles is beslisbaar.  
een automaat van duwen en verdrukking  
heeft zijn voeding op de stapel al gevonden,  
richt zich op, bestaat en genereert zichzelf.  
  
een machine lichamen en discobal  
verschuift doorheen katoen en kussens polyester  
kamers die wij met bloed en zaad,  
met nat en suikerspin van toestand doen veranderen.  
  
zo hangen we bestorven, overhit en uitgedroogd,  
geleegd/gevuld met plastic zakjes mat kristal  
zoeken naar een seks in de muziek;  
de lucht extases bechamel rond onze schouders.  
  
en zo meteen word ik uiteengereten  
op een terrasje waaraan ik mij verveel  
een jongeman herkent het westers kwaad in mijn lievelingst-shirt  
en captagon triggert een event;  
  
binnen het systeem lijkt de reactie exotherm maar in het echt verandert niets.  
er is ontsteking, oxidatie, de moleculen voeren hun instructies uit  
de werkelijkheid is onverwoestbaar en de mens  
een abstractie vet, verdriet en proteine  
die zich zomaar over de straatstenen verspreidt  
een rorschachvlek van jongens vormt  
de exegese van een oorlog die nog niet begint  
  
en toch  
zijn er knuffels  
streelt men zich letterlijk de kleren uit  
de pupillen te wijd, ons voorvocht een netwerk van draden  
in het kussenfort wordt kauwgom uitgedeeld,  
buiten heeft iemand een playlist opgezet en iedereen  
iedereen heeft lippen.  
  
we vormen  
een lijf van jongens dat doorheen de slaapkamer pulseert  
zich vindt in de spieren, gebalde prostaat  
ik lik het zweet salpeter van zijn schouders, mag kijken  
naar de riem van kruit en spijkers die hij rond zijn borstkas draagt  
en pruts aan de bedrading, onderzoek de spaghetticode geopolitiek  
die ons tot deze chaos van organen heeft herleidt.  
  
de kranten willen dat wij elkaar vernietigen.  
jesse klaver wilt dat wij elkaar vernietigen.  
al-baghdadi wilt dat wij elkaar vernietigen.  
de fysica wilt dat wij elkaar vernietigen.  


  
wat een degoutante lente.  
zwerend in de bomen spuwen reigers braaf hun nesten aan elkaar,  
niemand had de bloesems wat dan ook gevraagd  
maar kijk, toch staan ze daar, geil en klaargemaakt,  
bestuurd door een zon die niet weet wat ze doet.  
en ja, ook mij is de dopamine niet vergeten;  
voor de spiegel op het toilet geef ik toe aan de vraag van het publiek,  
duw onderbroek met duim en handpalm naar beneden,  
kijk speels de lens in  
en druk af.  
  
de machinekamer op de keizersgracht  
(een tak in een graaf op abstractie van mysql als key-value store)  
blinkt scheef in het mechanisme van zonsondergang doorheen een zolderraam  
waar licht dat onder een hoek van 10 graden valt indirect wordt, "zacht".  
het gedocumenteerd systeem van de vallende avond.  
  
ik laat de data door mijn bindings glijden,  
filter dagenlang van tien tot zes de smurrie van het internet  
spin het, bleek het, schmink het,  
tot het deprecations warnings lekkend, stinkend  
naar verbrand plastiek op mijn bureau obsceen de benen opent,  
een soort beweging maakt, uitnodigend.  
  
hormonaal, bijna, vind ik de weg, het midden  
tussen de kabels. verpakt, de context vergeten,  
trek ik mij de zweer omheen de lippen,  
proef het vocht, begin langzaam te verteren en  
transponeer naar toestand overbodig.  
controle is illusie, de input kan regeren.  
protocollair ben ik, omschreven en voorzichtig  
in dit labyrint van buffers blijven hangen.  
pompend loopt er data tot in mij, ze vormt zich  
van ether tot netwerk mat glas, tot gangen  
die elektronen in het koper zijn ontvallen  
  
blank leg ik een valse lenigheid over de dingen  
schuur een bedding in het stof van de geschiedenis (die ik bezit)  
tot ze perfect rondom mijn billen past  
en kijk, het automaat werkt fucking magnifiek,  
ik moet alleen maar achterover leunen,  
onderga het sacrament documentaire,  
laat ze op de tong in speeksel wassen  
zich vermengen tot signature cocktail:  
  
in de bataclan gooit iemand een slipje op het podium,  
jesse hughes ruikt er aan en lacht. het publiek gaat uit zijn dak;  
whitman schuilt onder de bankjes van een metrostation  
boven hem breken gezichten aan scherven,  
huilen puin in zijn baard tot ze weg zijn;  
ik ben vergeten waarom.  
ergens groeien raketten weelderig de steden in,  
het klootjesvolk giet water op de takken,  
het klootjesvolk verdampt.  
  
we nemen bij omdat we het nog niet begrijpen.  
iemand heeft geopperd ons te verstoppen in de kast,  
maar het verzoek is democratisch afgewezen;  
er is thee gezet. we hangen zomaar even de chaos in,  
kiezen oorzaak en gevolg als getallen op een as  
en kruipen er dan onder, wriemelen doorheen de kabels en de modder  
het slijk dat overblijft als je hetzelfde woord te veel gebruikt  
een touw of iets gerafeld van geluid dat zichtbaar is,  
maar alleen als ik mijn ogen sluit op zoek  
naar iets dat recht blijft staan, in prufrock of in tennyson,  
we lezen gedichten en voelen de lippen automatisch bewegen,  
de tong zich vertrekken tot woorden die zo exploderen  
in sintels die in je trui zijn gaan hangen, te zwaar  
om er niet van te gaan liggen, te licht om niet te blijven  
zweven, gezicht vergroeid met het tapijt  
tot iemand ver onder mijn ruggengraat de lamp omdraait  
de muziek verzet naar iets dat door de kamer graait  
en niemand nog kan zeggen wat er staat.  
  
we gluren sijpelend doorheen de kieren van de horizon  
naar alles wat daar onder hangt, de rijzende zon is een ijzeren wekker,  
het licht kiest voor alles een trilling en wij slapen in  
  
  
dzhokhar tsarnaev, een open wonde in suburbia,  
schrijft een laatste dreigement op de wand van een zeilboot in een cul-de-sac.  
dagenlang hoor ik hem huilen in de keuken, op mijn podcasts in de bus.  
's ochtends staren naar de snelkookpan, de ipad als een hand voor de mond;  
alles gesmolten, alles vergaan tot de baan van atomen.  
ik vind hem in een plasje zwaarmetaal, voorzichtig  
klein, bebloed komt hij te voorschijn uit zijn kleren  
krijgt dokters en dekens en zoentjes en soep.  
  
ik leg hem op zijn rug en haal de pluisjes uit zijn navel  
de brokken gewapend beton, de verdragen,  
de kabels en vijzen, het kruit en de spijkers  
en leg ze als mandala rond het bed  
  
liefste tentakeltje  
  
  
  
  
een idioot legt origami kraanvogels op plekken  
waar jij ze dan kan vinden, eenzame interacties  
in een ruimte die niet werkt.  
alan turing, homofiel en kapot in een walm cyanide,  
begrijpt de gevolgen, berekent de baan tot zover als hij kan  
en besluit niet te wachten, kan gaan en staan waar hij wil.  
eichmann als maretak, als christus aan de bomen,  
  
stel, men bouwt een machine a die kan zeggen of een ander stopt  
en maak met die dan nog een, b, die nooit stopt als a dat doet  
geef nu machine b eens aan zichzelf.  
  
  
  
organiseer duinen waar ik weer bijeen kan komen:  
op terschelling zakt de zon als een klok doorheen de tijd  
vind ik makkelijk de weg doorheen de bossen  
tot aan de laatste klim, het strand.  
  
glijd een zwaard in het internet, laat een gat  
waar de data er als chemische brol uit spuit  
  
het privilege van verdriet over een kwaad  
heb je gesprekken met een krokodil  
waarin geen enkel woord een wapen is?  
ben ik op zoek naar een gemeenschap  
blijven hangen in orgie? _  
_  
waarom de overheid dit feest nog toelaat is ons voorlopig onbekend.  
  
ben ik op zoek naar een gemeenschap blijven hangen in orgie?  
maar wat wij doen in onze vrije tijd is onze zaak:  
een veld omploegen,  
een pasta maken,  
mijn intieme revolutie is begonnen maar daar heb jij niets mee te zien  
mijn sigaretten zijn gemeengoed, mijn subject een open raam  
mijn lijf een vuile speeltuin, de tijd een trage grap.  
  
in het nieuwe binnen  
groeien wij de kleinste taal ter wereld  
  
  
een moza iek, een escherwerk van lijven strekt zich uit  
bedekt het brein met kamfer, ontwart de macht met tijd  
de blanke man in mij gaat slapen, woelt nog even, kreunt  
en legt zich uiteindelijk per ongeluk bij de dingen neer  
dromend van de verkeerde revolutie  
  
  
wat wij doen in onze vrije tijd is onze zaak  
maar iemand heeft thee gezet, het is 20:49,  
de definitie van bewustzijn in de manier waarop de kamer  
_sandwiched between two adjacent moments_  
oorzaak en gevolg als getallen op een as  
het licht gekanteld zodat we er nu de natte,  
warme onderkant van kunnen zien  
  
15 april 2013, 20:49. er breekt iets  
diep onder mijn schouderbladen,  een vonk  
op de brandbom van mijn borstkas  
en ik val met een gewapende rebellie uit elkaar.  
er hangen waarschuwingen aan de ramen,  
iemand verdwijnt in het tapijt en zal er  
een tijdje later sussend uit worden getrokken.  
  
het slagveld van mijn kamer  
met een vriendin, een vriendin van de vriendin  
  
  
  
gisteren heeft men op het internet beslist  
dat waarheid relatief is, maar het dichtst ligt  
bij die van mij.  
  
de data poelt in mijn handen, ik drink en spoel mijn gezicht  
  
wat wij in onze vrije tijd doen is onze zaak maar het moet gezegd:  
zelfs op de nacht van 15 op 16 april 2013 bleef men hier relatief veilig,  
even leek de muziek te veel, bijna was de horizon een catastrofe  
maar in de vloeibaarheid van lichamen, uit elkaar gehaald en door elkaar
geraakt  
vonden wij een radix van de tijd, lastig zwevend boven de geschiedenis,  
  
achter het stuk dat we doorzien, causaliteit als van mat glas  
verlies ik mij in het fundamentalisme van de empathie  
en ruim \'92s ochtends de kamer op, het nieuws als een brandbom op tafel\  
  
  
troost is het verkeerde woord.  
  
  
  
  
in de vloeibaarheid van lichamen,  
uit elkaar gehaald en door elkaar geraakt  
vinden wij de vergelijking de tijd, lossen op  
wat er imaginair tussen de momenten zit  
achter het stuk dat we doorzien, causaliteit als van mat glas  
verlies ik mij in het fundamentalisme van de empathie  
en ruim de kamer op,  
  
de muren wassen, de lichamen bedekt met lakens  
iemand zet zich recht en vertelt dat zuur papier haar steeds hetzelfde zegt  
de tuin krijgt kleur in de wind wuift het riet de vijver en ik weet niet meer  
welke vraag er werd gesteld  
  
is mijn lichaam is een herinnering die steeds geupdatet wordt  
  
  
  
  
  
het fundamentalisme van mijn knuffels  
omhelzingsmechanisme  
  
ik ben de gevaarlijkste abstractie.  
  
  
we verdwijnen (sandwiched between two adjacent moments)  
in de arabesque van het scherm,  
  
het wapen van de post-rock  
de agressie van alles dat dit, de kamer, de manier waarop we  
vouwen met de tijd  
  
  
  
de vraag die zich stelt is of dit allemaal stopt  
het buigen van de grachtenpanden naar het water, narcissen,  
geschiedenis, het gevoel in mijn buik als je iets slim zegt  
de drang naar een hand rond mijn keel, depressie  
als excuus voor nog een keertje pannenkoeken  
  
ik weet niet of dat stom klinkt maar ik zie jullie zo graag  
  
  
  
  
15 op 16 april 2013.  
op zuur papier staat een geheim  
dat ik ondertussen al wel ken  
en toch blijf ik hier komen.  
  
  
  
pats. reificatie.  
  
de projectie van een stofwolk op karton  
  
  
  
  
  
in de wiskunde is er een functie die even snel stijgt als haar versnelling
versnelt.  
  
  
overal op de grond liggen roerloos de codes  
stapels gebroken beelden  
moment na moment na moment  
  
in de nacht van 15 op 16 april 2013  
zuur papier, black emperor een bom,  
gebed in visualisatie arabesque, muziek trekt ons aan stralen  
een walm gesmolten waterkoker in de straten, bij het koken,  
op de gang vallen we als brandbom uit elkaar.  
  
de smartphone als een blad voor de mond  
  
hoe vreemd, gestraft te worden voor de baan van je atomen.  
  
is Julie nu deel van het tapijt of Ignace  
is blijven liggen met borsthaar, geslacht, tenen  
verstrooid doorheen het huis spreidt met armen  
tot ik zijn voeten, tot ik zijn baard, wang op navel, warmte  
dier, hier is geen vorm, maar kleuren zijn figuurlijk,  
iTunes weet niet wat te doen met hoe ik tril en rook  
met joke in de trance van een brandend bed, de kat  
verzameling van onbetaalde liefde geen grenzen tussen  
de matrassen continenten, de techno een godsdienst  
van lijven, gedoopt met fluoverf  
  
we hingen waarschuwingen aan de balkondeuren, sloten de gordijnen,  
zetten thee en verdwenen. de werkelijkheid is een doos van het verleden.  
  
synthese tussen zelf en ander.  
  
de eerste puzzel was een kaart  
  
  
hoe draag je een iPad als een hand voor de mond?  
een kantwerk van ducktape strekt zich hyper over de exchanges,  
trilt bij het ontbijt, vibreert elke daad van verzet  
als MPEG-DASH over HTTP over double twisted pair,  
elke request een response, elke syn een ack of fin  
door jouw AS, over de backbone, naar mijn AS,  
een beweging over 802.11n verdwijnt in de radio  
ontploft gebeurtenissen doorheen het koper  
ik laat de data door mijn bindings glijden,  
breek op, normaliseer, veralgemeen  
elk gevoel een subklasse van object  
elk event veralgemeend tot abstractie actie-reactie  
  
  
  
's ochtends worden we wakker in plassen van gefilterd zwaarmetaal,  
verdrinken in het nieuws, in de schuld van de muziek  
  
  
  
  
maar robin heeft zichzelf als veilig gemarkeerd  
  
ergens ligt een been op zichzelf, een object in de euclidische ruimte die
boston omvat  
whitman vlucht tussen de mensen  
  
de kleur van vuur is gelijk aan die van bloed  
  
  
  
het radicale van mijn empathie  
is moeilijk, anwar al awlaki heeft nood aan intimiteit  
en vindt die in sekswerk,  
  
de verbanden zijn duidelijk. Ik  
maar wat wij het licht, het licht de kamer  
wat de kamer de muziek, wat de muziek de werkelijkheid oplegt  
is moeilijker.  
  
's Avonds doen we kamfer op zijn wonden, spelen super mario en spoonen op de
zetel  
  
overal op de grond liggen roerloos de codes  
you spent all this time trying to implement a pdf parser in php  
without ever wondering if you should  
without ever wondering if you should  
ESCkyypyypyypyypyypyypjjo  
  
wat wij in die uren met de kamer deden  
wat wij met drugs en godspeed you black emperor niet durfden opleggen aan de
werkelijkheid  
achtervolgt mij  
in de vorm van een van de broertjes Tsarnaev (the cute one)  
onder het zeil, bloedend, bevend, bloot  
een open wonde in suburbia  
  
  
  
de kamer was haalbaar, de geest herhaalbaar,  
Julie een gestreept en sensueel deel van de vloer,  
buiten was moeilijk, je probeerde te kijken,  
stak je hoofd achter de gordijnen en zweeg  
tot je terugkwam en huilde en knipoog, verdween  
  
  
ik lig als een leeg flesje pillen op bed  
onderga het sacrament documentaire, verzink  
maar als je een jointje wil hebben dan wel op het terras  
maar het terras is buiten  
en buiten is moeilijk  
  
  
  
ben ik op zoek naar een gemeenschap  
blijven hangen in orgie?  
:cq  

