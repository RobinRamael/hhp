dit alles is beslisbaar  
een automaat van duwen en verdrukking:  
de context rond ons lappedekens dopamine  
het reguliere expressief; een machine lichamen en discobal  
verschuift doorheen katoen en kussens polyester  
kamers die wij met bloed en zaad,  
met nat en suikerspin van toestand doen veranderen  
  
wij hangen hier bestorven  
dit overhitte hoofd, de rug gevuld met puisten en tentakels  
met aardappelmessen van zijn graat ontdaan  
medeplichtig, uitgelekt tot ziplock zakjes mat kristal  
zoeken wij naar seks in de muziek  
de lucht extases bechamel rond onze schouders  
  
zo meteen wordt ik uiteengereten  
op een terrasje waaraan ik mij verveel  
een jongeman herkent het westers kwaad in mijn lievelingst-shirt  
  
zijn gezicht is van lakens,  
een lijf van jongens dat doorheen de slaapkamer pulseert  
zich vindt in de spieren, gebalde prostaat  
streelt zich letterlijk de kleren uit  
legt zich in de gleuven van het moederbord  
de halfgeleider voorvocht een netwerk aan draden  
ik lik het zweet salpeter van zijn schouders, mag kijken  
naar de riem van kruit en spijkers en buskruit die hij rond zijn torso draagt  
en pruts aan de bedrading, onderzoek deze spaghetticode geopolitiek  
  
het circuit is slordig gemaakt maar het idee zit goed ineen  
foutcorrigerende codes leiden stromen naar een klei of een plastic  
het mechanisme is ontsteking, triggert een event,  
de zuurstof rondom ons voert allerlei instructies uit  
we vallen als een brandbom uit elkaar  
  
  
dat beeld van een brandende zoo komt steeds terug  
de schreeuwende pinguins, de stervende beren  
het branden van een eenzame giraf  
  
's nachts staat Godel huilend aan mijn bed  
ik kan hem met mijn armen nooit compleet omringen

